ঢাকা বিশ্ববিদ্যালয়ের প্রথম শহীদ নজির আহমদের নামে কলাভবনের নামকরণসহ চার দফা দাবিতে উপাচার্যকে স্মারকলিপি দিয়েছে বিপ্লবী ছাত্র পরিষদ।

পরিষদের দাবিগুলো হচ্ছে— ঢাকা বিশ্ববিদ্যালয়ের প্রথম শহীদ হওয়ায় প্রশাসনিকভাবে ‘সাম্প্রদায়িকতা বিরোধী শহীদ নজির আহমদ দিবস’ পালন করা; দেশের সব শিক্ষাপ্রতিষ্ঠানে দিবসটি পালনে সরকারকে প্রস্তাব প্রদান করা; ⁠ঔপনিবেশিক আমলে মুসলমানদের ওপর পরিচালিত শোষণ-নির্যাতন-সাম্প্রদায়িক সন্ত্রাস বিষয়ক অধ্যয়নে ঢাকা বিশ্ববিদ্যালয়ে একটি স্টাডি সেন্টার প্রতিষ্ঠা করা।

উল্লেখ্য, শহীদ নজির ঢাবির সলিমুল্লাহ মুসলিম হলের ছাত্র হিসেবে বাংলা বিভাগের স্নাতকোত্তর শ্রেণীতে অধ্যয়ন করতেন। তিনি অল ইন্ডিয়া মুসলিম ছাত্র পরিষদের শীর্ষ নেতা ছিলেন।  ১৯৪৩ সালের ২ ফেব্রুয়ারি ঢাকা বিশ্ববিদ্যালয়ের কলা ভবনে (বর্তমান ঢাকা মেডিকেল কলেজের পুরাতন ভবন) ক্লাস চলাকালীন মুসলমান ছাত্রদের ওপর কংগ্রেসপন্থী সাম্প্রদায়িক হিন্দু ছাত্ররা হামলা চালায়। তারা লাঠি দিয়ে পিটিয়ে ও ছুরিকাঘাত করে শহিদ নজিরকে হত্যা করে। ঢাকা বিশ্ববিদ্যালয় তথা বাংলাদেশের ইতিহাসে শহিদ নজির আহমদ হত্যাকাণ্ড ছিল শিক্ষাঙ্গনের প্রথম সন্ত্রাসের ঘটনা।
